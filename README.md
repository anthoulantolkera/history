# history Ηρακλής - Οι 12 Άθλοι του Ηρακλή
Δημιουργός: Ανθούλα Ντόλκερα
Χρονολογία:2024
Αποθετήριο Ιστορίας στη Γ΄ Τάξη του Δημοτικού Σχολείου και στο μάθημα "Οι 12 Άθλοι του Ηρακλή" στην e me, για τη συμμετοχή στην Πρόσκληση του ΙΕΠ «Επόπτες» και «Εισηγητές/Αξιολογητές» για την υποστήριξη του Υποέργου 1 «Μετασχηματισμός και εμπλουτισμός του ψηφιακού εκπαιδευτικού περιεχομένου για την προσχολική και σχολική εκπαίδευση» του Έργου «Sub.1 Μετασχηματισμός των συμβατικών προγραμμάτων σπουδών και του εκπαιδευτικού περιεχομένου σε ανοιχτού κώδικα, διαδραστικά ψηφιακά περιβάλλοντα, προσπελάσιμα από όλους με ενσωματωμένη τεχνητή νοημοσύνη, πρόβλεψη για δυναμική αναβάθμιση και δυνατότητες για ανάπτυξη συνεργειών με κοινότητες εκπαιδευτικών / Development of Digital Content in Schools» (κωδικός ΟΠΣ ΤΑ 5174140 στο Ταμείο Ανάκαμψης και Ανθεκτικότητας).
Το έργο αφορά σχέδιο μαθήματος στην Ιστορία της Γ΄ Δημοτικού στο μάθημα "Ο Ηρακλής και οι 12 Άθλοι".
Γενικός σκοπός διδασκαλίας της Ιστορίας είναι η ανάπτυξη της ιστορικής σκέψης και της ιστορικής συνείδησης. Η ανάπτυξη ιστορικής σκέψης αφορά την κατανόηση των ιστορικών γεγονότων μέσα από την εξέταση αιτίων και αποτελεσμάτων, ενώ η καλλιέργεια ιστορικής συνείδησης αφορά την κατανόηση της συμπεριφοράς των ανθρώπων σε συγκεκριμένες καταστάσεις και τη διαμόρφωση αξιών και στάσεων που οδηγούν στην εκδήλωση υπεύθυνης συμπεριφοράς στο παρόν και το μέλλον. Έτσι, με τη διδασκαλία της Ιστορίας ο μαθητής μπορεί να αποκτήσει όχι μόνο την επίγνωση ότι ο σύγχρονος κόσμος αποτελεί συνέχεια του παρελθόντος, αλλά και την αντίληψη ότι ο σύγχρονος ιστορικός ορίζοντας συνδέεται άμεσα με τη ζωή του. Ο σκοπός της ιστορικής σκέψης και της ιστορικής συνείδησης συνδέεται έτσι με το γενικότερο σκοπό της εκπαίδευσης που αναφέρεται στην προετοιμασία υπεύθυνων πολιτών.
Ο ειδικός σκοπός είναι οι μαθητές/ήτριες να έρθουν σε επαφή με τους σημαντικότερους ελληνικούς μύθους και ειδικότερα με αυτούς που έχουν παγκόσμια απήχηση και να αναπτύξουν ενδιαφέρον για την ελληνική μυθολογία.
Προσδοκώμενα μαθησιακά αποτελέσματα είναι οι μαθητές και οι μαθήτριες  να γνωρίσουν τους μύθους που αναφέρονται στη ζωή και τα σημαντικότερα κατορθώματά του Ηρακλή, να κατανοήσουν σχετικές με την ενότητα έννοιες, όπως: άθλος, ήρωας κ. ά., να θαυμάσουν την παλικαριά την καλοσύνη, το ήθος και την ανωτερότητα του Ηρακλή, να εκτιμήσουν το γεγονός ότι, ενώ έχουν περάσει τόσοι αιώνες από τότε που δημιουργήθηκε ο μύθος του Ηρακλή, όλοι οι άνθρωποι εξακολουθούν να αναφέρουν το όνομά του και τις πράξεις του, να χαρούν την ομορφιά των μύθων και να αντιληφθούν σ’ ένα βαθμό το συμβολισμό τους.
Οι δραστηριότητες ανταποκρίνονται στις προτεινόμενες διαθεματικές έννοιες του ∆ΕΠΠΣ. Συζητούν με βάση το περιεχόμενο και τη βοήθεια σχετικού υλικού (π. χ. για τα ζώα που ζούσαν τα παλιά χρόνια στην Ελλάδα: λιοντάρια, ελέφαντες κ.ά.). Παρατηρούν αναπαραστάσεις μύθων σε εικόνες από την αρχαία ελληνική τέχνη: αγγεία, αγάλματα, τις περιγράφουν και κάνουν τις δικές τους εικαστικές αναπαραστάσεις (Εικαστικά). Συζητούν για στερεότυπες εκφράσεις που συνδέονται με τους μύθους, όπως: φυλάει σαν Κέρβερος, καθάρισε την κόπρο την Αυγεία, πέρασε τις Συμπληγάδες, η κλίνη του Προκρούστη, Αμαζόνες, Λαβύρινθος, ο μίτος της Αριάδνης κ. ά. (Γλώσσα).
Η επιλογή της μορφής και της μεθόδου διδασκαλίας σχετίζεται με τις ανάγκες και τα ενδιαφέροντα των μαθητών/τριών, καθώς και με τις ιδιαιτερότητες της διδακτικής ενότητας. Επιλέγεται η Ομαδοσυνεργατική διδασκαλία, εργασία στην ολομέλεια, διερευνητική μάθηση. Η διδασκαλία του μαθήματος αρχίζει με αφήγηση, η οποία διακρίνεται από σαφήνεια και αντικειμενικότητα και χαρακτηρίζεται από ζωντάνια και ποικιλία, για να ενεργοποιήσει το ενδιαφέρον των μαθητών/τριών και τον προβληματισμό τους για το γνωστικό αντικείμενο. Για τις ανάγκες του συγκεκριμένου σχεδίου διδασκαλίας αξιοποιείται το αντικείμενο από την e-me (e-me content) Image Hotspot (https://content.e-me.edu.gr/wp-admin/admin-ajax.php?action=h5p_embed&id=1361962) και με σημείο αναφοράς το σχολικό εγχειρίδιο. Η αξιοποίηση των πηγών, των εικόνων και των παραθεμάτων που εμπεριέχονται σε αυτό, αξιοποιούνται και επιπρόσθετα χρησιμοποιείται ο πίνακας και ο βιντεοπροβολέας για την επίδειξη μέσω των διαδραστικών βιβλίων από το Φωτόδεντρο.  Εναλλακτικό τρόπο προσέγγισης των ιστορικών γεγονότων αποτελεί και η μελέτη των πηγών, οι οποίες και αξιοποιούνται στο παρόν σχέδιο διδασκαλίας, με την οποία οι μαθητές/ήτριες εισάγονται στην ιστορική έρευνα και αναπτύσσουν την κριτική σκέψη τους με αφορμή τη μελέτη των ιστορικών προβλημάτων. Με τη μελέτη των ιστορικών πηγών οι μαθητές/ήτριες αποκτούν ικανότητα αναγνώρισης των σημαντικών χαρακτηριστικών του ιστορικών μυθολογικού γεγονότος, ικανότητα περιγραφής και ανάλυσης αυτών των χαρακτηριστικών, καθώς και ικανότητα εξαγωγής λογικών συμπερασμάτων. Οι ενεργητικές μέθοδοι διδασκαλίας εφαρμόζονται τόσο στην ατομική όσο και στην ομαδική μελέτη.
